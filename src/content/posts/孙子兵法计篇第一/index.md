---
title: 孙子兵法（计篇第一）
published: 2024-08-04
description: 道、天、地、将、法。道者，令民与上同意也，故可以与之死，可以与之生，而不畏危也
image: cover.png
tags: [Management]
category: Chinese
draft: false
font: PangZhonghuaXingKai
---

孙子曰：兵者，国之大事，死生之地，存亡之道，不可不察也。

故经之以五事，校之以计，而索其情。一曰道，二曰天，三曰地，四曰将，五曰法。道者，令民与上同意也，故可以与之死，
可以与之生，而不畏危也。天者，阴阳、寒暑、时制也。地者，远近，险易、广狭、死生也。将者，智、信、仁、勇、严也。法者，
曲制、官道、主用也。凡此五者，将莫不闻，知之者胜，不知之者不胜。

:::tip[注释]
校之以计，而索其情：比较分析双方的各种条件，考察双方的实际情况

令民与上同意也，故可以与之死，可以与之生，而不畏危也：就是使民众和君主的心意相同，这样才可以同生共死，而不镇怕危险

曲制：指军队编制制度。

官道：指各级将吏的职责划分 以及统辖管理制度。

主用：掌管物资费用的后勤管理制度。
:::

故校之以计，而索其情。曰：主孰有道？将孰有能？天地孰得？法令孰行？兵众孰强？士卒孰练？赏罚孰明？吾以此知胜负矣。

:::tip[注释]
孰：疑问带刺，谁，哪一方

主熟有道：哪一 方的君主能得民心？
:::

__将听吾计，用之必胜，留之；将不听吾计，用之必败，去之。__

计利以听，乃为之势，以佐其外。势者，因利而制权也。

:::tip[注释]
计利：分折后有优势，有利于我。

听：听从，采纳。

以佐其外：来协助在外的军事行动

制权：指根据实际科害关系西灵活应变。权，权变，灵 活处置。
:::

~~兵者，诡道也。故能而示之不能，用而示之不用，近而示之远，远而示之近。利而诱之，乱而取之，实而备之，强而避之，怒而挠之，
卑而骄之，佚而劳之，亲而离之，攻其无备，出其不意。此兵家之胜，不可先传也。~~

夫未战而庙算胜者，得算多也；未战而庙算不胜者，得算少也。多算胜，少算不胜，而况于无算乎！吾以此观之，胜负见矣。

:::tip[注释]
得算多：指取得胜利的系件多
:::